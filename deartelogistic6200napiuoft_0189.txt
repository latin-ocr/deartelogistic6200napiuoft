DE ARTE LOGISTICA. 67

CAPUT XI.

DE FRACTIONIBUS, SEU NUMERIS FRACTIS.

FRAc'rlo, seu numerus fractus, est quem minima et individua pars,
unica scilicet unitatis numerata, metitur.

Ut apud astronomos gradus pro unitate habetur, et 7 scrupula
prima sunt ejus fractio ; nam hoc loco unicum scrupulum
primum est ejus minima et individua pars, quae eam metitur, et
ab ea numeratur per 7. Sic 5 solidi sunt librae fractio, quia 1
solidus hic est minima et individua unius librae pars, quae frac-
tionem metitur, et ab ea numeratur per 5. Sic 17 trigesimae
unitatis partes sunt fractio; quia unica trigesima est hoc loco
minima et individua unitatis pars, quae 17 trigesimas metitur, et
ab eis numeratur septemdecies.

Fractionum, aliae vulgares, aliae physicae dicuntur.

Vulgares sunt, quae varias et liberas habent denominationes.
ι Ut unum dimidium, duae tertiae, quatuor undecimae, quae
ortum habent in partitione, cap. 4 Lib. ΙΙ.

In Arithmetica fractionum vulgarium spectantur nominatio et operatio.

Nominatio, quae voce fit, dicitur pronuntiati03 quae autem scriptis,
notatio.

Vulgarium fractionum nominatio duobus terminis exprimitur, nume-
ratore μ et denominatore.

Denominator est, qui nominat in quot partes aequales unitas sit

distribuenda.
Numerator vero est, qui numerat quot ex his partibus sint sumendae.

