DE ARTE LOGISTICA. 81

Hinc fit quod otiosum ct superfluum foret, hisce particularem cal-
culum texere, cum harum computatio facilius expediatur per vulgares
integros et fractos numeros, quam per suas particulares formas calculi,
praesertim astronomici, ad quem etiam tabula prolixa sexagenaria requi-
ritur, una cum molestia duplicium figurarum unicuique denominationi
subjectarum, ubi arithmetica vulgaris requirit tantum unicam figuram
unicuique loco.

Ut patet expertis :V Nam facilius et citius astronomicum thema
vulgato more arithmetico computatur, et resolvitur, quam ipso
astronomico calculo, praeter etiam tabulae praefatae, et duplicium
figurarum, sub quaque denominatione, taedium. Namque vul-
garis arithmetica loco primo unitatum, et loco secundo denorum,
et loco tertio centenorum, et reliquorum singulorum unicam
tantum figuram in singulis locis constituit. Astronomicus
autem calculus in singulis suis locis, tam ascendendo quam
descendendo, sic notatis, ' '' ''' '''', etc. binas plerumque figuras
subjectas complectitur, quae omnia confusionem pariunt.

Unde, omnibus fractionibus praeter jam expositas vulgares omissis,
huic Arithmeticae Logisticae finem imponimus.

DEO autem OPT. MAX., et suis Numeris omnibus Infinito, Im-
menso, et Perfecto, retribuatur omnis laus, honor, et gloria in aeternum.
Amen.

FINIS LIBRI SECUNDI.

